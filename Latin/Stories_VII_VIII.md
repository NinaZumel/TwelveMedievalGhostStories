## VII. 

De quodam spiritu alibi coniurato qui fatebatur se grauiter puniri
eo quod erat mercenarius cuiusdam patris familias et furabatur garbas
illius quas dabat bobus suis vt apparerent corpulenti; et aliud quod plus
se grauat, quod non profunde sed superficietenus arabat terram suam,
volens quod boues eius forent pingues, et affirmauit quod erant quindecim
spiritus in loco vno grauiter puniti pro delictis suis que faciebant. Supplicauit igitur quod suggereret domino suo pro indulgencia et absolucione
quatinus posset optinere remedium oportunum.

## VIII. 

Item de alio spiritu sequente Willelmum de Bradeforth et
vociferante how how how. ter. per tres vices. Contigit quod quarta nocte
circa mediam noctem remeauit ad nouum locum de villa de Ampilford,
et dum rediret per viam audiuit vocem terribilem clamantem longe post
se quasi in monte, et paulo post iterum clamauit similiter sed proprius.
et tercia vice vociferabatur per viam compendii vltra se.[^1] et demum vidit
pallidum equum, et canis eius latrauit paululum, sed valde timens abscondit se inter tibias eiusdem Willelmi. Quo facto Willelmus prohibuit
eundem spiritum in nomine domini et in virtute sanguinis Ihesu Christi
quod discederet et non impediret viam eius. quo audito recessit ad instar
cuiusdam canvas [^2] reuoluentis quatuor angulis et volutabat. Ex quo colligitur quod fuit spiritus desiderans magnaliter coniurari et efficaciter
adiuuari.[^3]



[^1]: 'per viam compendii vltra se', at the cross-road ahead of him.

[^2]: Du Cange gives the forms 'canava', 'canavis', and 'canvoys'.

[^3]: For three nights William of Bradford had heard the cries. On the fourth night he met the ghost. And I suspect he must have been imprudent enough to answer the cries, for there are many tales, Danish and other, of persons who answer the shrieking ghost with impertinent words, and the next moment they hear it close to their ear. Note the touch of the frightened dog.