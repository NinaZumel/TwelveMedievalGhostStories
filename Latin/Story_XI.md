## XI. De opere dei mirando qui vocat ea que non sunt. tanquam ea que sunt. et qui potest facere quando et quicquid vult. et de quodam miro.

Est memorie comendatum quod quidam homo de Clyueland cognomine
Ricardus Rountre relinquens vxorem suam grauidam ibat ad tumbam
sancti Iacobi cum aliis quam pluribus qui quadam nocte pernoctabant in
quadam silua prope viam regiam. hinc est quod quilibet illorum vigilabat
per quoddam spacium noctis propter timorem nocturnum, et ceteri securius dormiebant. Contigit quod in illa parte noctis qua prefatus homo
fuit custos et vigil noctis audiebat magnum sonitum transiencium per
viam regalem. et aliqui sedebant et equitabant super equos oues et boues
et quidam super alia animalia, et vniuersa pecora que fuerunt sua mortuaria quando moriebantur. Tandem vidit quasi paruulum volutantem
in quadam caliga super terram. Et coniurauit ipsum Quis esset et quare
sic volutasset? Respondit Non oportet te me coniurare Tu enim eras
pater meus et ego filius tuus abortiuus sine baptismo et absque nomine
sepelitus. Quo audito isdem peregrinus exuit se suam camisiam et induit
puerulum suum imponens ei nomen in nomine sancte Trinitatis. et tulit
secum illam veterem caligam in testimonium huius rei. Qui quidem infans
taliter nominatus vehementer exultabat et de cetero iuit pedibus suis
erectus qui super terram antea volutabat. Completa vero peregrinacione
fecit conuiuium vicinis suis et peciit ab vxore sua caligas suas. Que
ostendit vnam et alteram non inuenit caligam. Tune maritus suus ostendit
illi caligam in quo puer inuoluebatur, et hoc mirabatur. Obstetricibus
autem confitentibus veritatem de morte et sepultura pueri in predicta
caliga fiebat diuorcium inter maritum et vxorem eius quod fuit compater
filii sui taliter abortiui. Sed credo quod hoc diuorcium displicuit valde
deo.[^1]

\[This page is difficult to read, blurred, and the writing in places
gone.\]


[^1]: There are multitudinous examples of the nightly processions of the dead, but I do not know another case in which they ride on their own 'mortuaries' (the beasts offered to their church, or claimed by it, at their decease): it is a curious reminiscence of the pagan fashion of providing means of transport for the dead by burying beasts with them. Evidently the wife was not accessory to the indecent burial of the child, and the sympathy of the writer is with her. The divorce does seem superfluous, since, though sponsors were not allowed to marry, here was but one sponsor: but I know not the canon law.