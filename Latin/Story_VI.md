
## VI. De quodam canonico de Newburg post mortem capto quem \[blank\] comprehendit.

Contigit quod ipse cum magistro aratorum pariter loquebatur et in
agro gradiebatur. Et subito predictus magister fugit valde perterritus
\[fugit\] et alter luctabatur cum quodam spiritu qui dilacerauit turpiter
vestes suas. Sed tandem optinuit victoriam et coniurauit eum. Qui
coniuratus confitebatur se fuisse talem canonicum de Newburg et excommunicatum pro quibusdam cocliaribus argenti que in quodam loco abscondit. Supplicauit ergo viuenti quod adiret ad locum predictum et acciperet
illa, reportando Priori suo et peteret absolucionem. Qui fecit ita et
inuenit dicta choclearia argenti in loco memorato Qui absolutus in pace
deinceps requieuit. Prefatus tamen vir egrotauit et elanguit per multos
dies, et affirmauit quod apparuit sibi in habitu canonicorum.[^1]


[^1]: A daylight ghost, as it seems. The seer and the head ploughman are walking together in the field. Suddenly the ploughman has a panic and runs off, and the other finds himself struggling with a ghost. Probably the prior had excommunicated the stealer of the spoons 'whoever he might be' without knowing who he was, as in the case of the Jackdaw of Rheims.