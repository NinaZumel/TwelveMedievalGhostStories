
# II. De mirabili certacione inter spiritum et viuentem in tempore regis Ricardi secundi.

Dicitur quod quidam scissor cognomine \[blank\] Snawball equitando
remeauit ad domum suam in ampilforth quadam nocte de Gillyng, et in
via audiuit quasi sonitum anates \[s\]e lauantes \[corr. from anas se lauans\]
in torrente et paulopost aspexit quasi coruum circa faciem suam volantem
et descendentem vsque ad terram, alis suis concucientibus solum quasi
deberet mori. Qui scissor de equo suo descendit ut caperet coruum et
interim vidit sintillas ignis spargentes de lateribus eiusdem corui. Tune
signauit se et prohibuit eum ex parte dei ne inferret illi dampnum aliqnod
ilia vice. Qui euolauit cum eiulatu magno quasi spacium lapidis † entcardi †.[^1]
Tunc iterum ascendit equum suum et paulopost predictus coruus obuiauit
illi in volando et percussit eum in latere et prostrauit in terra scissorem
equitantem de equo suo. Qui taliter solotenus prostratus iacuit quasi in
extasi et exanimis, valde timens. Tandem resurgens et constans in fide
pugnauit cum eo cum gladio suo quousque fuerat lassus, et videbatur sibi
quasi percuteret t\[er\]ricidiu\[m\] more [^2] et prohibuit eum et defendit ex parte
dei, dicens Absit quod habeas potestatem nocendi mihi in hac vice, sed
recedas. Qui rursus euolauit cum eiulatu horribili quasi per spacium
sagitte volantis. Tercia vero vice apparuit eidem scissori ferenti crucem
gladii sui super pectus suum pre timore et obuiauit ei in figura canis
anulati.[^3] Quo viso scissor cogitauit secum animatus in fide. Quid de
me fiet? coniurabo eum in nomine trinitatis et per virtutem sanguinis
Ihesu Christi de quinque plagis quod loqueretur cum eo et ipsum nullatenus
lederet sed staret immobilis et responderet ad interrogata et diceret ei
nomen suum et causam pene sue cum remedio competenti. Et fecit
ita. Qui coniuratus exalans terribiliter et ingemiscens. Sic et sic feci [^4]
et excommunicatus sum pro tali facto. Vadas igitur ad talem sacerdotem
petens absolucionem pro me. Et oportet me implere nouies viginti missas
pro me celebrandas. et ex duobus vnum eligas. Aut redeas ad me tali
nocte solus, referens responsum de hiis que dixi tibi et docebo te quomodo
sanaberis, et ne timeas visum ignis materialis [^5] in medio tempore. Aut
caro tua putrescet et cutis tua marcescet et dilabetur a te penitus infra
breue. Scias igitur quia hodie non audiuisti missam neque ewangelium
Iohannis scilicet 'In principio' neque vidisti consecracionem corporis et
sanguinis domini obuiaui tibi ad presens, alioquin non haberem plenarie
potestatem tibi apparendi. Et cum loqueretur cum eo fuit quasi igneus
et conspexit per os eius sua interiora et formauit verba sua in intestinis et
non loquebatur lingua. Idem quidem scissor petebat licenciam a predicto
spiritu quod poterit habere alium socium secum in redeundo, qui respondit.
Non. sed habeas super te quatuor euangelia euangelist' et titulum trihumphalem videlicet Ihesus Nazarenus propter duos alios spiritus hic commorantes, quorum vnus nequit loqui coniuratus et est in specie ignis vel
dumi et alter est in figura venatoris, et sunt in obuia valde periculosi.
Facias vlterius fidem huic lapidi quia non diffamabis ossa mea nisi sacerdotibus celebrantibus pro me, et aliis ad quos mitteris ex parte mea
qui possunt mihi prodesse Qui fidem fecit lapidi de hoc secreto non
reuelando prout superius est expressum. Demum coniurauit eumdem
spiritum quod iret vsque ad hoggebek [^6] vsque ad reditum eius. Qui
respondit Non. non. non. eiulando. Cui scissor dixit. Tune vadas ad
bilandbanke. et letus efficitur. Dictus vero vir infirmabatur per aliquot
dies, et statim conualuit et iuit Eboꝝ ad predictum presbiterum, qui
dudum excommunicauit eum, petens absolucionem. Qui renuit absoluere
eum, vocans sibi alium capellanum ipsum consulendo. At ille vocauit
adhuc alium, et alius tercium de absolucione huius musitantes.[^7] Cui primo
dixit scissor. Domine scitis intersigna que suggessi in auribus vestris.
Qui respondit. Vere, fili. Tandem post varios tractatus inter partes
isdem scissor satisfecit et soluit quinque solidos et recepit absolucionem
inscriptam in quadam cedula, adiuratus quod non diffamaret mortuum
sed infoderet illam in sepulcro suo penes caput eius secrete. Qua accepta
ibat ad quendam fratrem Ric. de Pikeri\[n\]g nobilem confessorem sciscitans
si dicta absolucio esset sufficiens et legitima. Qui respondit quod sic.
Tune idem scissor transmit ad omnes ordines fratrum Eboꝝ et fecit fere
omnes predictas missas celebrari per duos aut tres dies. et rediens domum
fodit predictam absolucionem prout sibi fuerat imperatum in sepulcro.
Hiis vero omnibus rite completes venit domum, et quidam presumptuosus
vicinus eius audiens quod oportet ipsum referre eidem spiritui que gesserat
in Eboꝝ in tali nocte, adiurauit eum dicens. Absit quod eas ad predictum
spiritum nisi premunias me de regressu tuo et de die et hora. Qui taliter
constrictus ne displiceret deo premuniit ipsum excitans a sompno et dixit
Iam vado. Si volueris mecum venire, eamus, et dabo tibi partem de
scriptis meis que porto super me propter timores nocturnes. Cui alter
respondit. Vis tu quod eam tecum ? qui respondit. Tu videris. ego nolo
precipere tibi. Tunc alter finaliter dixit. Vadas ergo in nomine domini
et deus expediat te in omnibus.[^8] Quibus dictis venit ad locum constitutum
et fecit magnum circulum crucis,[^9] et habuit super se quatuor ewangelia et
alia sacra verba, et stetit in medio circuli ponens quatuor monilia [^10] in
modum crucis in fimbriis eiusdem circuli, in quibus monilibus inscripta
erant verba salutifera scilicet Ihesus Nazarenus etc. et expectauit aduentum spiritus eiusdem. Qui demum venit in figura capre et ter circa iuit
circulum prefatum dicendo a. a. a. qua coniurata cecidit prona in terra
et resurrexit in figura hominis magne stature et horribilis et macilenti ad
instar vnius regis mortui depicti.[^11] Et sciscitatus si labor eius aliqualiter
proficeret ei respondit Laudetur deus quod sic. et steti ad dorsum hora nona quando infodisti absolucionem meam in sepulcro et timuisti.
nec mirum, quia tres diaboli fuerunt ibidem presentes, qui omnimodis
tormentis puniebant me postquam coniurasti me prima vice vsque ad
absoluciouem meam, suspicantes se permodicum tempus me in sua custodia
habituros ad puniendum. Scias igitur quod die lune proxime futura ego
cum aliis triginta spiritibus ibimus in gaudium sempiternum. Tu ergo
vadas ad torrentem talem et inuenies lapidem latum quem eleues et
sub illo lapide capias petram arenaciam. laues eciam totum corpus cum
aqua et frica cum petra et sanaberis infra paucos dies.[^12] Qui interrogatus
de nominibus duorum spirituum respondit. Non possum dicere tibi
illorum nomina. Iterum inquisitus de statu eorundem asseruit quod unus
illorum erat secularis et bellicosus et non fuit de ista patria, et occidit
mulierem pregnantem et non habebit remedium ante diem iudicii, et
videbis eum in figura bouiculi sine ore et oculis et auribus, et nullatenus,
quamuis coniuretur poterit loqui. Et alius erat religiosus in figura venatoris cum cornu cornantis, et habebit remedium et coniurabitur per
quendam puerulum nondum pubescentem domino disponente. Postea
inquisiuit eundem spiritum de suo proprio statu. qui respondit ei. Tu
detines iniuste capucium et togam quondam amici et socii tui in guerra
vltra mare. Satisfacies ergo ei vel grauiter lues. Qui respondit Nescio
vbi est. Cui alter respondit In tali villa habitat prope castellum de
Alnewyke. Vlterius inquisitus Quod est culpa mea maxima? respondit.
Maxima culpa tua est causa mei. Cui viuus Quo modo et qualiter hoc?
Dixit Quia populus peccat de te menciens et alios mortuos scandalizans
et dicens Aut est ille mortuus qui coniurabatur aut ille vel ille. Et inquisiuit eundem spiritum Quid igitur fiet? Reuelabo ergo nomen tuum.
Qui respondit Non. Sed si manseris in tali loco eris diues et in tali
loco eris pauper, et habes aliquos inimicos.[^13] Tandem spiritus respondit
Non possum longius stare et loqui tibi. Quibus discedentibus ab inuicem
predictus surdus et mutus et cecus bouiculus ibat cum viuente vsque ad
villam de ampilford, quem coniurauit omnibus modis quibus sciuit, sed
nullo modo potuit respondere. Spiritus autem alius per ipsum adiutus
consuluit eum quod poneret optima sua scripta in suo capite dum dormiret
et non dicas amplius vel minus quam que precipio tibi, et respicias ad
terram et ne respicias ignem materialem ista nocte ad minus. Qui rediens
domum per dies aliquot grauiter egrotabat.


[^1]: The word is a mystery to me. It seems to begin with *e* and ends with *di*. There is a mark of contraction.

[^2]: *more* I take to be the genitive of *mora*, a moor or marsh. The other word I do not know nor find, but guess it to mean a turf or peat-stack.

[^3]: A dog with a chain on its neck.

[^4]: Great pains are taken throughout to conceal the name of the ghost. He must have been a man of quality, whose relatives might have objected to stories being told about him.

[^5]: At the end of the story we have 'ne respicias ignem materialem ista nocte ad minus'. In the Danish tales something like this is to be found. Kristensen, *Sagn og overtro*, 1866, no. 585: After seeing a phantom funeral the man 'was wise enough to go to the stove and look at the fire before he saw (candle- or lamp-) light. For when people see anything of the kind they are sick if they cannot get at fire before light.' Ibid. no. 371: 'he was very sick when he caught sight of the light.' The same in no. 369. In part ii of the same (1888), no. 690 : 'When you see anything supernatural, you should peep over the door before going into the house. You must see the light before the light sees you.' Collection of 1883, no. 193 : 'When he came home, he called to his wife to put out the light before he came in, but she did not, and he was so sick they thought he would have died.' These examples are enough to show that there was risk attached to seeing light after a ghostly encounter. Does *ignis materialis* mean simply a fire of wood here?

[^6]: I suppose, in order that the ghost might not haunt the road in the interval before the tailor's return. 

[^7]: The reluctance of the priest at York to absolve, and the number of advisers called in, testify to the importance of the case.

[^8]: The conduct of the officious neighbour who insists upon being informed of the tailor's assignation with the ghost and then backs out of accompanying him, is amusing.

[^9]: Whether a circle enclosing a cross or a circle drawn with a cross I do not know.

[^10]: Small 'reliquaries' such as could be worn on the person.

[^11]: I think the allusion is to the pictures of the Three Living and Three Dead so often found painted on church-walls. The Dead and Living are often represented as kings.

[^12]: The need of a prescription for healing the tailor was due to the blow in the side which the crow (raven ?) had given him.

[^13]: This docs not seem to follow logically upon the prohibition to tell the ghost's name. I take it as advice to the tailor to change his abode. 'If you take up your abode—-reside—-in such a place you will prosper; if in such a place you will be poor; and you have some enemies (where you now are).'