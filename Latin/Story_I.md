# I. De quodam spiritu cuiusdam mercenarii de Ryeuall' qui adiuuit hominem ad portandum fabas.

Quidam homo equitauit super equum suum portantem super se vnum
modium fabarum. Qui equus cepsitauit \[sc. cesp-\] in via et fregit tibiam.
Quo percepto vir tulit fabas super dorsum suum proprium: et dum iret
per viam vidit quasi equum stantem super pedes posteriores, pedibus
anterioribus sursum erectis. Qui perterritus prohibuit equum in nomine
ihesu christi ne noceret ei. Quo facto ibat cum eo quasi equus, et post
paululum apparuit in figura acerui de feno rotantis,[^1] et lumen erat in
medio. Cui dixit viuus Absit quod inferas mihi malum. Quo dicto
apparuit in figura hominis, et ille coniurauit eum. Tunc spiritus dixit
ei nomen suum et causam et remedium,[^2] et addidit Permitte me portare
fabas et adiuuare te. Et fecit sic usque ad torrentem sed noluit transire
vlterius, et viuus nesciuit qualiter saccus fabarum iterum ponebatur super
dorsum suum. Et postea fecit spiritum absolui et missas cantari pro eo
et adiutus est.

[^1]: So in II a ghost is said to appear 'in specie dumi' (as I read it), i.e. of a thorn-bush. In several of these stories the ghosts are liable to many changes of form.

[^2]: The reason of his 'walking' and how he could be helped.