## X. Quomodo latro penitens post confessionem euanuit ab oculis demonis.

Contigit olim in Exon. quod quidam fossor magnus laborator et comestor mansit in quadam cellula spaciose domus que habebat plures cellulas
cum minis intermixtis et ubi \[u : *perhaps* non nisi ?\] vnum domicilium.
hie autem fossor esuriens solebat sepius ascendere per quandam scalam
in domicilium et amputare carnes ibidem suspensas et coquere et inde
comedere eciam in quadragesima. Dominus vero domus videns carnes
suas sic amputatas inquisiuit a domesticis suis de hoc facto. Negantibus
autem omnibus et se purgantibus per iuramenta. minabatur ille quod
vellet ire ad maleficum quendam nigromanticum et sciscitari per ipsum
hoc factum mirandum. Quo audito fossor ille valde timuit et ibat ad
fratres et confitebatur delictum suum in secreto et sacramentaliter absoluebatur. Prefatus quidem dominus domus vt minabatur ibat ad nigromanticum, et ille vuxit vnguem cuiusdam pueruli et per incantaciones
suas inquisiuit ab eo quid videret. Qui respondit Garcionem video coma
tonsum. Cui dixit Coniures igitur eum quod appareat tibi in pulcherima
forma qua poterit. Et fecit sic. Et affirmauit puerulus Ecce aspicio
valde pulcrum equum. Et postea vidit quendam hominem in tali figura
quasi fossorem predictum ascendentem per scalam et carnes amputantem
cum equo pariter consequente. Et clericus inquisiuit Quid faciunt iam
homo et equus? et respondit infans Ecce coquit et comedit carnes illas.
Et vlterius inquisitus Et quid nunc facit ? Et ait puerulus Vadunt pariter
ad ecclesiam fratrum. sed equus exspectat pre foribus et homo intrat et
flexis genibus loquitur cum quodam fratre qui ponit manum suam super
caput eius. Iterum clericus inquisiuit a puerulo Quid faciunt nunc ? Cui
respondit Ambo simul euanuerunt ab oculis meis et amplius non video
eos, et nescio sine dubio vbi sunt.[^1]


[^1]: The wizard 'anoints' the nail of the child, not the palm of the hand. He, I suppose, and not the master of the house, is the clericus who asks the questions.