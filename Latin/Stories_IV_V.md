
## IV.

Iterum tradunt veteres quod quidam nomine Iacobus Tankerlay
quondam Rector de Kereby sepeliebatur coram capitulo Bellelande et
solebat egredi in noctibus vsque kereby et quadam nocte exsufflauit
oculum concubine sue ibidem et dicitur quod abbas et conuentus fecerunt
corpus eius effodi de tumulo cum cista sua et coegerunt Rogerum Wayneman cariare illum vsque ad Gormyr\[e\] et dum iactaret predictam cistam
in aquam fer\[e\] pre timore boues demergerentur. Absit quod ego taliter
scribens sim in aliquo periculo, quia sicut audiui a senioribus ita scripsi.
Misereatur ei omnipotens, si tamen fuerit de numero saluandorum.[^1]

## V.

Item est mirabile dictu quod scribo. Dicitur quod quedam mulier
cepit quendam spiritum et portauit in domum quandam super dorsum
suum in presencia hominum quorum vnus retulit quod vidit manus mulieris demergentes in carne spiritus profunde, quasi caro eiusdem
spiritus esset putrida et non solida sed fantastica.[^2]

[^1]: When Wayneman was throwing the coffin into Gormyre the oxen which drew his cart almost sank in the marsh for fear. This, I suppose, is the sense of the rather obscure sentence.

[^2]: This is most curious. Why did the woman catch the ghost and bring it indoors?